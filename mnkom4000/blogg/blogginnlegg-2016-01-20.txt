Notater – innlegg om meg

- Skal svare på:
    * Hvem er jeg?
    * Hva studerer jeg og hvorfor?
    * Hvorfor valgte jeg MNKOM?
    * Oppsummer formidlingsfilosofi i én setning.

Selve innlegget:

Hei sann! Jeg heter Alexander Fleischer, men de fleste kaller meg Alex.
Denne våren tar jeg emnet «MNKOM4000» ved Universitet i Oslo (UiO), og
denne bloggen er en del av undervisningsopplegget i faget.
Du lurer kanskje på hvorfor
jeg har MNKOM? Jo, det skal jeg fortelle deg!

Jeg studerer fysikk, nærmere bestemt «Computational Physics»
(nei, vi har ikke noe godt, norsk ord for det – «datafysikk», liksom?),
og hvilke fysikere kjenner du til? Nemlig de som kan snakke for seg!
Richard Feynman er en av tidenes mest kjente fysikere
og i jula fikk jeg moren min til å lese «Surely you're joking, Mr. Feynman»
etter at vi så en dokumentar om ham. Det må også sies at mamma
ikke er en realist i det hele tatt (selv om hun jobber på en
videregående skole og sier at
realfagslærerkontoret er det beste stedet å henge på jobb),
så herr Feynman må ha sagt noe for å vekke hennes interesse for fysikk!

Når det er sagt, så kommer dessverre ikke min inspirasjon til å studere fysikk 
fra Feynman. Da jeg gikk på videregående visste jeg ingen verdens ting om fysikk,
bortsett fra det jeg lærte i fysikktimene, og grunnen til at jeg valgte det var 
rett og slett for å få realfagspoeng. 
Likevel, hadde jeg noen venner som var veldig glade i realfag, 
som gjorde at jeg satt mer og mer pris på det, 
samtidig som vi hadde en inspirerende lærer siste året på videregående. 
Alle disse tingene bidro, og sammen med en liten dose tilfeldighet, 
endte jeg opp med å begynne å studere fysikk ved UiO. 
Det har jeg aldri angret på heller. 
Etter at jeg begynte å studere fysikk har jeg for første gang siden jeg var 
liten en idé om hva det er jeg vil bli når jeg blir stor. 
Det er ikke en idé om et spesielt yrke, 
men at jeg har veldig lyst til å være fysiker! 
Om jeg blir lærer, vitenskapelig ansatt, vitenskapsformidler, 
konsulent eller noe helt annet er ikke så viktig, 
så lenge jeg får en utdannelse (eller rettere sagt en dannelse) innen fysikk.

Men tilbake til Feynman. Hvis man har sett noen forelesninger 
eller intervjuer med Richard Feynman, så ser man lett hva som er hans holdning
til vitenskap og vitenskapsformidling: han ser på det fysikk som en
lek der utfallet kanskje er å finne ut noe nytt, eller bare finne ut at
man tok feil. Det er iallfall det jeg har lyst til å formidle –
hvordan man kan leke med fysikk (eller matte), uten at det viktige er at man
kommer frem til noe banebrytende. Hvis man ikke synes det man driver med
eller skal formidle er gøy, er det vanskelig å la tilhørerne smitte.

Hilsen Alex
